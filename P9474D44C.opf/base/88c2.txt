Colophon, ff. 18b5-19a7[...]Author Colophon, f. 18b5-7zhes bya ba 'di yangme mo phag gi lo snron gyi zla ba'i tshes brgyad la bkra shis dgon pa'i dben gnas su chos smra ba'i
btsun pa gzhon nu dpal gyis grub par bgyis pa'o// //'di'i yi ge pa ni smon lam grags gyis bgyis so///klu sgrub sras mchog shAkya bshes gnyen gyis//rim lnga'i don bsdus
bla med dgongs pa ru//mchog gi dang po'i rgyud chen khungs su mdzad//birU pa yis gshed dmar 'khrul 'khor yang//dus kyi 'khor lo'i rgyud la brten zhes gsungs//rin chen bzang
po'i sngags log sun 'byin du//dus kyi 'khor lo'i rgyud lung mang du drangs//legs par gzigs sam blo gros yangs bkye//zhes kyang g.yar khral du 'tshal lo//

Printing Colophon, f. 19a1-7// /swasti;gang yang bsam 'phel dbang gi rgyal po dpal ldan dus kyi 'khor lo ni//'phags yul gsung rab chu gter cher gnas paN grub klu dbang gtsug
na mdzes//blo gros yangs pa'i gru rdzings la brten sgyur byed ded dpon mchog rnams kyis//legs blangs 'gro 'di skal pa bzang mdzad sku bzhi'i gnas reg 'dod dgu bstsal//de
lta na yang tshogs bshad mching bu la//ring du 'dris pa rtog ge'i mkhas pa yis//kha brtse'i ganas su dkri ba'i pho nya bzhin//'di ni skyed rdo'i 'os shes kun tu bsgrags//tha
snyad gzhung lugs cha klung mang brgal bas//snyems pa thob nas spobs pa'i tshod dpog gis//'di ni gya gyur mi 'gro chu min zhes//sems 'grel rgya mtsho che la 'phya ba
mtshar//slad du pad dkar thugs rje'i rang gzugs ni//mkhas pa kun gyi ral pa'i ri bo la//zhabs sel zla tshes gsar pa 'god mkhas pa//chos kun de nyid gzigs pa gang de yis//thugs
rje cher 'phel ngan 'gro las skyob phyir//gang zhig dad pa'i mchod sdong rtser mchod na//dngos grub yid bzhin myur stsol 'di nyid ces//log rtog sel byed legs bshad
gtam gyi phul//'chi med ma lli'i dog pas mtshon min zhing//lho phyogs rlung gi khengs pa'ang 'phrog byed pa//e ma snying gi gdung sel bdud rtsi mchog/skal bzang rna ba'i
bcud len sbyin pa mdzad//phyi nas rin chen chos kyi rgyal po yis//phyogs kyi rna lung brgyan phyir 'phrul chen rgya'i//bskyed tshal las 'ongs yi ge'i u Tpal phreng//kun
la char bzhin 'bab pa 'di bsgrubs so//gang 'di'i legs byas nyi 'od gsar pa yis//rnam rgyas dus 'khor gser gyi padmo'o ros//'gro mang bud pa tshim pa'i rtse dga' can//thub
bstan dbyid kyi dpal mo rgyas gyur cig/yi ger 'god mkhas lha rdor dang//brkos byed dar po dpon slob dang//sbyin dbang dpal 'byor phun tshogs rnams//dang po'i sangs rgyas
thob gyur cig/ // /

